# Afstellen

De ventilatieunit is door de bewoner vrij eenvoudig af te stellen.
Daarvoor moet voorzichtig de witte-kap worden verwijderd, dit kan met blote handen door 'em een beetje heen-en-weer "los te wroeten".

Als de kap eraf is, zijn er 2 ronde draaiknopjes zichtbaar:
- Rechts: Laagstand
- Links: hoogstand

Het zal snel opvallen dat er geen "middenstand" is, terwijl deze wel het meeste van de tijd (moet) draaien.
De middenstand zit ergens tussen deze 2 standen in.

Liefst werk je met iemand samen die beneden luisterd en kan wisselen tussen "midden/automatisch" en "hoog".
Het beste is het om éérst de "hoog" stand zo af te stellen dat je het geluid niet storend vindt. Het is daarbij wel belangrijk om altijd minimaal een halve slag van "aan te draaien" vanaf het punt waar het draaiknopje niet meer verder kan en de ventilatie op "hoog" het zachtste draait.
Houd er rekening mee dat "hoog" vooral gebruikt zal worden voor koken en douchen, het is dus aan te raden om deze best wel een beetje herrie te laten maken. Een kwartslag terugdraaien vanaf het hardst draaiende punt, is aan te raden.

Als de hoog-stand naar wens is, kun je de bedieningsunit op "midden/automatisch" zetten. In veel gevallen zul je merken dat deze nu iets harder draaid.
De middenstand kan je nu afstellen, door het "laag" draaiknopje aan te passen.
Het is belangrijk om deze zo af te stellen, dat je er géén last van hebt. Het kan daarbij best zijn dat je helemaal terugdraaid tot de minimale snelheid. Dit is echter niet erg, want onthoud: de snelheid op midden zit tussen hoog én laag in.
Het voorgaande advies om hoog minimaal een halve-slag aan te draaien, houd er al rekening mee dat je hierna veilig eventueel de laag stand op minimaal kunt zetten.


