# Ventilatie, een Introductie

Alle panden zijn voorzien van mechanische ventilatie door middel van een 'Itho CVE-S Eco fan' venitlator box.

Het betreft hierbij een zogenaamd "Systeem-C" ventilatie systeem.
Dit betekend dat de mechanische ventilatie continue afzuigt, waarbij verse lucht door de ventilatieroosters boven de ramen wordt aangezogen.


### Introductie video Itho daalderop CVE-S ECO

<iframe width="560" height="315" src="https://www.youtube.com/embed/MnTwS1MV2rI" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture" allowfullscreen></iframe>

### Raamroosters

Het is *extreem* belangrijk voor het voorkomen van schimmel en luchtwegklachten, dat de raamafsluiters nagenoeg nooit worden afgesloten.
Hierop zijn enkele uitzonderingen:
- Bij afgaan van het lichtalarm, dienen de roosters gesloten en de ventilatieunit op zolder te worden uitgeschakeld
- Bij ernstige stank van buiten, *kan* het raadzaam zijn om de roosters voor beperkte tijd uit te zetten.


### Ventilatiestanden

Het ventilatiesysteem heeft 3 standen:

- Laag
- Automatisch-Midden
- Hoog

Deze zijn te bedienen op de vierkante kastjes vanuit de badkamer.
De knopvolgorde voor deze standen op de bedieningskastjes is als volgd:
- Laag: Links boven
- Hoog: Rechts boven
- Automatisch-Midden: Links-onder

De installatie is zo uitgevoerd, dat Laag en Hoog, automatisch worden overgezet in "Automatisch-Midden" na 24 uur.

Het is belangrijk op op te merken, dat de laagstand meestal niet voldoende is om écht voldoende te ventileren.
Gebruik van de *laag* stand, is vooral bedoeld als er een dag lang helemaal niemand in de woning verblijft.


### Automatische stand

De automatische stand is zowel een automatische stand, als de middenstand.
Dit betekend dat deze in praktijk nooit *lager* zal draaien dan de middenstand, maar wel, op basis van vocht detectie, automatisch harder kan gaan draaien.

Helaas blijkt de Automatische stand, enige moeite te hebben met het detecteren van het vocht in de lucht tijdens het douchen. Hierdoor schakeld hij niet snelgenoeg op een hogere stand.
Dit kan vochtproblemen tot gevolg hebben op de langere termijn.

Het is daarom aan te raden om bij het douchen de timer-functie (zie hieronder) te gebruiken en deze ook 30 minuten na het douchen te laten doordraaien. De ventilatie is, met gebruik van de hoge of timer stand, gelukkig sterk genoeg om zelf de douche voldoende af te zuigen. Een raam openzetten is dus niet persé noodzakelijk.


### Timer

Elk van de bedieningskastjes hebben rechts-onder, ook een "timer" stand.
Deze is helaas slecht gedocumenteerd, maar werkt als volgt:

- 1 keer klikken: 10 minuten hoog
- 2 keer klikken: 20 minuten hoog
- 3 keer klikken: 30 minuten hoog

Het is daarbij wel belangrijk om te weten dat elk bedieningskastje, zelf de timer bij houd. Daarbij is het bedieningskastje dat "hoog" doorgeeft aan de ventilatiebox, "de baas".
Dus als je in de badkamer 3-keer klikt en daarna in de keuken 1-keer klikt, loopt het timer programma van de badkamer gewoon door en blijft de ventilatie dus 30 minuten lang "hoog" afzuigen.


### Afzuigkap

De standaard afzuigkap geleverd door Beterwonen, is direct aangesloten op het ventilatiekanaal en de mechanische huis-afzuiging.
Hier zit geen aanvullende motor in. Daarom is het *cruciaal* dat de ventilatie altijd op de hoogste stand wordt gezet gedurende het koken en minimaal 30 minuten daarna.
